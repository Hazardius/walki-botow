Tworzenie bota do gry w Kamień-Papier-Nożyce
a)  Rozpoczęcie rozgrywki
Bot na samym początku rozgrywki otrzymuje na strumień wejściowy komunikat: Start, a po nim znak nowej linii. Zatem komunikat ten wygląda następująco: Start\n.
b)  W trakcie rozgrywki
Po komunikacie rozpoczynającym rozgrywkę (patrz podpunkt a), następuje kolej, żeby bot wybrał: kamień, papier lub nożyce.
Stosuje się następujące oznaczenia:
K - kamień,
P - papier,
N - nożyce.
Po dokonaniu wyboru należy go wysłać na strumień wyjściowy, zgodnie z podanymi powyżej oznaczeniami.
Taktyka wyboru oraz analiza wyborów rywala pozostaje w kwestii twórcy danego bota.
Następnie otrzymujemy na strumień wejściowy komunikat informujący nas o ruchu rywala, zawierający również znak nowej linii, czyli: K\n, lub P\n, lub N\n.
Po dokonaniu wyborów przez oba boty i ich przesłaniu możemy otrzymać jeden z dwóch możliwych komunikatów:
1. Jeżeli żaden z botów nie wygrał, to na strumień wejściowy otrzymamy identyczny komunikat jak podczas rozpoczęcia rozgrywki (patrz podpunkt a), czyli Start\n.
Rozgrywka toczy się dalej, zatem postępujemy zgodnie z podpunktem b).

2. Jeżeli jeden z botów wygra rozgrywkę, to na strumień wejściowy otrzymamy komunikat opisany w podpunkcie c).
Rozgrywka ulega zakończeniu.
c)  Zakończenie rozgrywki
Rozgrywka toczy się do momentu aż któryś z botów wygra.
Po wygraniu rozgrywki przez jednego z botów, bot otrzymuje na strumień wejściowy komunikat: Koniec, a po nim znak nowej linii. Zatem komunikat ten wygląda następująco: Koniec\n.